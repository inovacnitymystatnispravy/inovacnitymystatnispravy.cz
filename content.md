# Jak fungují týmy, které mění českou státní správu?
## 12 klíčových zjištění z výzkumu o inovativních týmech státní správy

<!-- perex -->
Představte si, že pracujete v týmu na ministerstvu, kde se každý den potýkáte s byrokracií a pevně zakotvenými postupy. Máte skvělé nápady, jak věci zlepšit, ale často narážíte na překážky a odpor ke změnám. Přesně takto se cítí inovativní týmy, které se snaží měnit českou státní správu zevnitř. Jsou to izolované ostrůvky v moři zavedených pravidel, ale jejich odhodlání a kreativita dokazují, že změna je možná.

<!-- end of perex -->

<!-- p1 -->
Výzkumný tým z programu Design informačních služeb na Katedře informačních studií a knihovnictví (KISK) FF MUNI, se zaměřil na mapování těchto inovativních týmů. Zajímalo nás, co umožňuje takzvaným „ostrůvkům pozitivní deviace“ měnit systém, jaké překážky musejí překonávat a co potřebují k tomu, aby jejich snahy vedly k dlouhodobým změnám.
<!-- end of p1 -->


<!-- p2 -->
Výzkum byl zaměřen na týmy působící v ústředních orgánech státní správy a organizacích, které tyto orgány zřizují. V roce 2024 jsme vedli hloubkové rozhovory, během nichž jsme zaznamenali zkušenosti inovativních týmů, jejich výzvy a strategie. Na základě této práce jsme identifikovali 12 klíčových zjištění, která přibližují současný stav inovací ve veřejné správě a faktory, jež tyto změny umožňují.
<!-- end of p2 -->


<!-- p3 -->

Výzkum mimo jiné ukázal, že úspěch týmů závisí na silném vedení, sdílené vizi, motivaci, pevných vztazích a důvěře. Klíčová je také podpora vedení a schopnost hledat vlastní cesty i v prostředí plném výzev. 

Doufáme, že tato zjištění inspirují nejen další týmy, ale také ty, kteří chtějí podporovat pozitivní změny v české státní správě.
<!-- end of p3 -->

### Na co se můžete těšit? {#featuring}

<!-- feat 1 -->
#### Nečekané zdroje podpory
Zjistili jsme, že inovace často přicházejí z nečekaných míst. Zpráva ukazuje příklady netradičních spoluprací, které výrazně podpořily změny.
<!-- end of feat 1 -->


<!-- feat 2 -->
#### Osvědčené strategie pro překonání odporu ke změnám
Jak přesvědčit skeptiky ke spolupráci? Týmy sdílí strategie, které pomohly budovat důvěru a získat podporu pro inovativní projekty.
<!-- end of feat 2 -->


<!-- feat 1 -->
#### Realita vs. mýty o inovacích ve státní správě
Zavedené představy o inovacích ne vždy odpovídají realitě. Zpráva ukazuje, že změny mohou vznikat i v menším měřítku.
<!-- end of feat 1 -->

### Chcete vědět víc o tom, jak fungují týmy, které mění českou státní správu? {#cta}

<!-- cta -->
Nechte nám tu na sebe kontakt, rádi vám pošleme všech 12 klíčových zjištění v přehledné třicetistránkové PDF zprávě.  
<!-- end of cta -->

<!-- email input here with a placeholder "váš@email.cz" -->

<!-- CTA button here with a caption "Získat celou zprávu" -->